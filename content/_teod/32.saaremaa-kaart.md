---
layout: story-page
title: Tegu
description: "kaardista oma Saaremaa"
images: [
    {
        src: teod/saaremaa-kaart.webp,
        zoom: true
    },
]
---

# {{$doc.title}}: {{$doc.description}}

See on paragraafer

1. Tee loetelu sellest, mis on sulle Saaremaal oluline (sind kujundanud, mõjutanud, inspireerinud või ärritanud või haigutama, pisarat poetama pannud jne) nii sellest, mida teadsid enne saarluse kursusel osalemist, kui sellest, mida said teada kursusel. Oluline võib olla inimene, inimese tegu või tegevus (nt vanaema koogiküpsetamine), traditsioon, ettevõtmine, asutus vms organisatsioon, hobi, sündmus, koht, ruum, mälestus, ese, lõhn, vaade, heli, maitse, puudutus, tekstuur, materjal, aastaaeg, ilm, emotsioon, atmosfäär, teekond, loom, lind, veekogu, pinnavorm, mõte (nt vanasõna, murdekeelne väljend, luuletus, proosapala), pilt, foto, laul või muusikapala, tants jne.
2. Vaata, milliseid kaarte on võimalik sõnu kirjutades ja kujundeid sirgeldades, pilte ja ajalehelõikeid kleepides jm tehnikaid kasutades luua: https://www.pinterest.com/meritkarise/kaardid/
3. Prindi välja Saaremaa kontuuriga <a href="../../saaremaa-kaart.pdf" target="_blank" class="bg-primary-600 py-1 px-2 rounded leading-none border-none transition hover:bg-primary-700"><span class="text-white">pdf fail</span></a> või visanda paberilehele hariliku pliiatsiga vaba käega Saaremaa kontuur (ei pea olema geograafiliselt täpne, vaid nii, nagu sina tajud ja sulle oluline on) ja märgi alad, kuhu soovid olulise kirjutada või joonistada, sirgelda ka sulle oluline kaardile mõeldes läbi, miks sa midagi just sellisena kujutad ja miks sellisesse kaardi ossa paigutad. NB! Oluline pole, et kõik, mis on sulle oluline, oleks seotud kindla kohaga ja kaardil täpselt sinna märgitud, võid kaardi lihtsalt katta sulle olulise infoga, kus olulisuse määra näitab koha asemel hoopis kujundi suurus või värv.
4. Mõtle läbi ja vali, millises stiilis ja tehnikas soovid ja suudad kaardi teostada. Nt kas minimalistlikult ja ainult musta tindipliiatsiga või eklektilise kirju kollaažina, kus segad eri tehnikaid ja kasutad eri värve. Siin inspireerivaid näiteid eri stiilidest ja tehnikatest: https://www.studentartguide.com/articles/how-to-make-a-mindmap-creative-ideas
5. Tee kavand, mille teostad juba selles tehnikas või ligilähedaselt, mille valisid, et näha, kas kõik õnnestub ja saavutad soovitud tulemuse. Kui jätaksid selle etapi vahele ja alustaksid juba originaalsuuruses töö tegemist, võib juhtuda, et midagi läheb nässu ja pead suurt tööd otsast alustama. Testi oma kaarti teiste inimeste peal, et teada saada, kas kaart on loetav ja mis mõtted inimestel seda nähes tekivad, vajadusel paranda.
6. Teosta töö kavandi järgi ja valitud tehnikas, riputa seinale ja kutsu teised vaatama:)



<details-wrapper summary="Lisaks" icon="icon-park-outline:six-points">

- Kui sind hakkas asi huvitama, siis siit leiad intervjuu, kus soovitatakse ära eksida (inglise keeles): https://www.inverse.com/article/10944-how-a-mapmaker-who-rejects-cartography-can-help-you-find-yourself

</details-wrapper>
