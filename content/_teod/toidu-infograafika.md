---
layout: story-page
title: Tegu
description: "tee ilus infograafika Saaremaa päritolu toiduainetest oma kodus"
images: [
    {
        src: teod/toidu-infograafika.webp,
        zoom: true
    },
]
---

# {{$doc.title}}: {{$doc.description}}

Vaata üle, milliseid ja kui palju Saaremaal kasvatatud toiduained, Saaremaal toodetud toiduained, Saaremaa ettevõtetes valmistatud toite sul kodus on ja tee neist infograafiline pilt nii, et valid iga toiduaine ühiku jaoks märgi ja kannad pildile nii palju märke, kui sul seda toiduainet kodus on. Mõeldud on oma majapidamise tarbeks kuluvat igapäevast toitu.

Kui teid on terve rühm või klass, kes infograafilised pildid teeb, siis võiksite need pildid klassi seinale või mõnda virtuaalkeskkonda panna ja esitleda, kui palju on kohalikku toitu teie majapidamistes ja arutleda kohaliku toidu allikate ja tarbimise eri aspektide ning kohaliku toidu tootmise tuleviku üle. 

<hr />

Märgisüsteemi loomiseks on mõistlik kasutada lihtsaid kujundeid nagu ruutu, ringi, ristkülikut ja kolmnurka. Värvid valida nii, et seostuvad äratuntavalt toiduga, mida nad kujutavad. Kujundi sisse, kohale, kõrvale võib värvi asemel või värvi lisaks panna väikese lihtsa detaili, mis toiduainet iseloomustab. Ülal toodud näites on loodud selline süsteem:

- kohaliku taluniku mahekartul: 1 pruun ring = 1 kg, kokku 25 ringi (25 kg)
- kohalike kodukanade munad: 1 halli piirjoonega ring = 1 karp, kokku 5 ringi (5 karpi)
- Reo nunnakloostri leedrimarja tarretis 1 kollane ruut, mille kohal hall kriips = 1 0.2l purk
- Reo nunnakloostri mündi ja sidruni siirup 1 heleroheline kõrge ristkülik = 0.5 l pudel
- Undresti vürtsikilu 1 halli piirjoonega ristkülik = 0.5 l karp
Ja nii edasi. 

Ja muidugi võib ülesandele läheneda ka loovalt ja huumoriga, nt kodus võib olla ka 1 kuuritäis õunalõhna, sest hiired ja rotid sõid õunad ära :)
NB! Mõistlik on alati teha enne visand ja kavand, sest, nagu ülal näha, on ruumist puudu tulnud ja tekstiplokid vajaksid rohkem tühja ruumi ümber, et tekst oleks paremini loetav.


<details-wrapper summary="Lisaks" icon="icon-park-outline:six-points">

- Kuidas toidusüsteem, nagu iga tootmis- ja tarbimissüsteem, omab mõju meie elukeskkonnale, tervisele, sotsiaalsele keskkonnale ja majandusele, saab lugeda siit: https://toitumine.ee/kuidas-poes-toitu-valida/jatkusuutlikkus

</details-wrapper>

