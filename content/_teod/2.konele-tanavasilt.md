---
layout: story-page
title: Tegu
description: "pane tänavasilt kõnelema"
images: [
    {
        src: teod/tanavasildid-1.webp,
        zoom: true
    },
    {
        src: teod/tanavasildid-2.webp,
        bgPos: "90% 50%",
        zoom: true
    },
    {
        src: teod/tanavasildid-3.webp,
        bgPos: "0% 50%",
        zoom: true
    },
    {
        src: teod/tanavasildid-4.webp,
        zoom: true
    },
]
tags: []
genre: [mälestus]
person: [Bruno]
---

# {{$doc.title}}: {{$doc.description}}

Tee üksi või sõpradega koos lihtsal ja vaimukal moel nähtavaks ühe paiga kultuuriajalugu või oma mõte. Kui jalutad, vaata avalikus ruumis olevaid silte sellise pilguga, et kas neil olev sõna saaks olla osa lausest, fraasist, liitsõnast, mis ütleb midagi selle paiga kultuuriloo kohta. Näiteks rida luuletusest või proosatekstist, mille autor on selle paigaga seotud; ajaloofakt; vanasõna; lause rahvajutust, (rahva)laulust jne, mille leidsid siit "Saarluse kompassist" või mujalt. Tee sildist foto ja lisa fotole sõnad ja muid elemente programmis, mida kasutad (telefonis nt Picsart). Kui võimalik, lisa oma sõnumi elemendid ajutiselt (kui aia omanik ja KOV lubavad, siis ka pikemalt) ka füüsilisel kujul sildi juurde ja tee pilt.

Üleval on näited, millest esimesel on Picsartiga telefonis täiendatud Lydia Koidula tänava silti Kuressaares ütlemaks, et luuletaja, jutu- ja näitekirjanik, eesti teatri rajaja, eesti rahvusliku liikumise sümbolkuju Lydia Koidula elas 1885. aasta suvel Kuressaares Lootsi tänaval majas nr 14, et käia ravil mudaravilas. Teisel on eesti draamakirjanduse ühe rajaja August Kitzbergi tänava silt Kuressaares, mille kohale on tehtud lumest libahundi pea ja täiendatud seda Picsartis, et sel viisil (humoorikalt) kujutada tema tuntuimat draamat “Libahunt” ja ühtlasi meenutada fakti, et Kitzberg peatus Kuressaaret külastades samal tänaval. Kolmas näide on Tallinnast Kaste tänavalt, kus sildiga on tehtud kaks versiooni Picsartis, sest ühele vaatajale meenus esimesena rida Lydia Koidula tuntuimast luuletusest “Meil aiaäärne tänavas” ja Nublu lugu “Kastehein”, kus ta kasutab Koidula luuletuse lauset, ning teisele hakklihakaste :)



<details-wrapper summary="Lisaks" icon="icon-park-outline:six-points">

- Inspiratsiooniks ja hoiatuseks saad siit vaadata, kuidas itaallasest kunstnik **Clet Abraham** muudab linnades loovalt ja füüsiliselt liiklusmärke: https://www.youtube.com/watch?v=fbJr6zMs8e0


- Näidetel olevate ideede, kujunduste, fotode autor on Merit Karise.
</details-wrapper>


