---
layout: story-page
title: Tegu
description: "sirgelda OMA kodu"
images: [
    {
        src: teod/sirgelda-kodu.webp,
        zoom: true
    },
]
tags: []
genre: []
person: []
---

# {{$doc.title}}: {{$doc.description}}

Kindlasti oled lapsena joonistanud kodu: maja, pere, päike. Sirgeldada nüüd oma praegune kodu nii, et pilt tuleks segu kõigile nähtavast ja sulle olulisest. Sirgelda seda, mida mäletad, mis on sulle oluline. Ei pea kujutama ainult asju, vaid ka tegevusi, hetki, lisada kommentaare. Pildil kujutatu ei pea olema mõõtudelt ega muus aspektis ammendav ja adekvaatne. Näiteks, kui sa oled kaktuste fänn ja sul on kodus 27 kaktust, siis võid kapid, toolid, lauad ära jätta, et mahutada pildile kaktused. Või vedelevad sokid, kui need tähistavad sinu jaoks täielikku puhkust. Ja nii edasi. Üleval on näide, kus selliseid soovitusi üldjoontes järgides on üks kodu sirgeldatud.



<details-wrapper summary="Lisaks" icon="icon-park-outline:six-points">

- Me ei ehita kodusid kui kohti, kus asju hoida, vaid ehitame asjade kaudu ka oma identiteeti. Kui soovid enne sirgeldamist või sirgeldamise ajal lasta mõtte lendu, siis kuula Vikerraadiost ajakirjaniku ning tele- ja filmikriitiku **Joonas Hellerma** mõtiskelu saatesarjas “Ööülikool”, kus ta räägib mõistest “kodu”. Mõtiskelu lõpus tsiteerib ta saarlasest ajakirjandus- ja keeleteadlast **Juhan Peeglit:** \
*“Jah, elaval inimesel on vaja mingit kindlat, väga materiaalset pidet eluga. Selleks pidemeks on nähtavasti kodu. See pole mitte ainult koht, mis kaitseb inimest halva ilma eest, mitte ainult koht, kus saab süüa ja magada, vaid väga olulised, vist isegi olulisemad kui peavari, toit ja puhkerahu on tuhanded pealtnäha tühised pisi-pidemed”* \
https://vikerraadio.err.ee/1608859052/ooulikool-kultuuriajakirjanik-joonas-hellerma-kodu
- Võiksid lugeda ka Kuressaares sündinud kunstniku Marie Dückeri mälestusi oma lapsepõlvest (vali žanrite menüüst “Mälestused”, sealt leiad ka teiste mälupilte lapsepõlvest), kus tema kodus oli üks olulisemaid kohti vanaema tuba ja selles kummut, kust vanaema lastele magusat pakkus. Samuti mäletas ta koduaia lillede lõhna. 
- Mida oma kodu sirgeldusega pihta hakata? Võib-olla tegid selle eelkõige märkamise ja sirgeldamise harjutamiseks. Kui sirgeldust klassis või rühmas üksteisele näidata, siis pole olulisim, MILLINE on kodu, vaid KUIDAS on kodu on sirgeldatud: mida sirgeldaja märkab, oluliseks peab. Nii võib üksteises avastada toredaid uusi omadusi. Sellele teole saab lisada veel ühe kõneka sammu, nimelt vastuse küsimusele, mida sa haaraksid kaasa põlevast kodust (kui esimesed elementaarsed on päästetud), mis on sulle isiklikult väga oluline. Siin on näide kunstiprojektist, kus inimestel on palutud need asjad valida ja neist foto teha (inglise keeles): https://www.themarginalian.org/2012/07/19/the-burning-house-foster-huntington/

</details-wrapper>

