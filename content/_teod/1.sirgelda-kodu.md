---
layout: story-page
title: Tegu
description: "sirgelda OMA kodu"
images: [
    {
        src: teod/sirgelda-kodu.webp,
        zoom: true
    },
    {
        src: teod/sirgelda-kodu_miia-saar.webp,
        zoom: true
    }
]
tags: []
genre: []
person: []
---

# {{$doc.title}}: {{$doc.description}}

Me ei ehita kodu kui kohta, kus asju hoida, vaid ehitame asjade kaudu ka oma identiteeti. 

*“Jah, elaval inimesel on vaja mingit kindlat, väga materiaalset pidet eluga. Selleks pidemeks on nähtavasti kodu. See pole mitte ainult koht, mis kaitseb inimest halva ilma eest, mitte ainult koht, kus saab süüa ja magada, vaid väga olulised, vist isegi olulisemad kui peavari, toit ja puhkerahu on tuhanded pealtnäha tühised pisi-pidemed.”* Nii tsiteeris ajakirjanik, tele- ja filmikriitik **Joonas Hellerma** saatesarjas “Ööülikool”, kus ta arutles “kodu” mõiste üle, saarlasest ajakirjandus- ja keeleteadlast **Juhan Peeglit.**


Kindlasti oled lapsena joonistanud kodu: maja, pere, päike. Sirgeldada nüüd oma praegune kodu nii, et pilt tuleks segu kõigile nähtavast ja sulle olulisest. Sirgelda seda, mida mäletad, mis on sulle oluline. Ei pea kujutama ainult asju, vaid ka tegevusi, hetki, lisada kommentaare. Pildil kujutatu ei pea olema mõõtudelt ega muus aspektis ammendav ja adekvaatne. Näiteks, kui oled kaktuste fänn ja sul on kodus 27 kaktust, siis võid kapid, toolid, lauad ära jätta, et mahutada pildile kaktused. Või vedelevad sokid, kui need tähistavad sinu jaoks täielikku puhkust. Ja nii edasi. Üleval on 2 näidet, kus selliseid soovitusi üldjoontes järgides on kodud sirgeldatud.

Mida oma kodu sirgeldusega pihta hakata? Võib-olla tegid selle "Saarluse kompassi" esimese ülesandena eelkõige märkamise ja sirgeldamise harjutamiseks. Kui sirgeldust klassis või rühmas üksteisele näidata, siis pole olulisim, MILLINE on kodu, vaid MIDA ja KUIDAS on kodust sirgeldatud: mida sirgeldaja märkab, oluliseks peab. Nii võib kaaslastes avastada uusi toredaid omadusi ning enda jaoks uusi ümbritseva vaatamise ja kujutamise viise. Sellele teole saab soovi korral ja eraldiseisva teona lisada veel ühe kõneka sammu, nimelt vastuse küsimusele, mida sa haaraksid kaasa põlevast kodust (kui esimesed elementaarsed asjad on päästetud), mis on sulle isiklikult väga oluline. Siin on näide kunstiprojektist, kus inimestel on palutud need asjad valida ja foto teha (inglise keeles): https://www.themarginalian.org/2012/07/19/the-burning-house-foster-huntington/


<details-wrapper summary="Lisaks" icon="icon-park-outline:six-points">

- **Joonas Hellerma** mõtiskelu saatesarjas “Ööülikool”:
https://vikerraadio.err.ee/1608859052/ooulikool-kultuuriajakirjanik-joonas-hellerma-kodu
- Võiksid lugeda ka Kuressaares sündinud kunstniku Marie Dückeri mälestusi oma lapsepõlvest (vali žanrite menüüst “Mälestus”, sealt leiad ka teiste Saaremaaga seotud inimeste mälupilte oma lapsepõlvest), kus tema kodus oli üks olulisemaid kohti vanaema tuba ja selles kummut, kust vanaema lastele magusat pakkus. Samuti mäletas ta lõhna, koduaia lillede lõhna.


- Mustvalge sirgelduse ja foto autor on Merit Karise.
- Punamusta sirgelduse autor on Miia Saar (2023. aastal Saaremaa Gümnaasiumi õpilane), foto tegi Merit Karise.

</details-wrapper>

