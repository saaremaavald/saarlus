---
layout: story-page
title: Tegu
description: "koosta väike Saaremaa leksikon"
images: [
    {
        src: teod/vestlusleksikon.webp,
        zoom: true
    },
]
---

# {{$doc.title}}: {{$doc.description}}

On olemas kõikvõimalikke leksikone, mis seletavad lahti mõisted mingil kindlal teemal: võõrsõnade leksikon, milles leiab tähestikulises järjekorras võõrsõnade tähendused; Eesti spordi biograafiline leksikon, milles leiab Eesti spordirahva lühielulood tähestikulises järjekorras; andmekaitse ja infoturbe leksikon, milles leiab infoturbe terminoloogia; piiblinimede leksikon, lahingute leksikon, kodu korrastamise oskuste leksikon, dr Ankowitschi väike vestlusleksikon, kus leiab näiteks lemmik- ja koduloomade eluead, tuntud dieedid, linnud ja loomad lippudel, tuule tugevuse pallides, sõrmused ja nende isandad, muuhulgas ka vastuse ülimale küsimusele elust, universumist ja kõigest.

Koosta oma Saaremaa teemaline leksikon, milles vähemalt kümme mõistet, kas
- oma sõprade, klassi, lennu, pere iseloomulikest väljenditest
- omadussõnadest mere kohta, mis leiad “Saarluse kompassi” lugudest
- maailma piirkondadest, mis on sama suured kui Saaremaa
- maailma asulatest, kus on sama palju elanikke kui Saaremaal
- paikadest, mis asuvad samal pikkus- ja laiuskraadil kui Kuressaare
- värvitoonidest Kuressaares, nii et kokku tuleb Kuressaare värvipalett (nt Kitsa tn aia sinine, Raekoja kollane, Põlluvahi maja hall jne)
- mis tahes teemal

Miks? Sellised harjumuspäratud, loova, poeetilise kallakuga leksikonid saavad avada uusi tahke elule ja maailmale ning panevad ümbritsevat vaatama teise pilguga, märkama mingile kohale iseloomulikke nüansse ja detaile. Ülal toodud näites on subjektiivse leksikoni üks lehekülg Saaremaal kohatud jää olekutest. Võid leksikoni koostada kas kirjutades, sirgeldades, fotokollaažina - kuidas soovid.

Inspiratsiooniks loe Jüri Tuuliku lühilugu “Räim” ja vaata räime eri nimetusi leksikonist ehk kalapeediast: https://www.kalapeedia.ee/5808.html?q=j%C3%A4%C3%A4r%C3%A4im&qf=3


<!-- <details-wrapper summary="Lisaks" icon="icon-park-outline:six-points">


</details-wrapper> -->

