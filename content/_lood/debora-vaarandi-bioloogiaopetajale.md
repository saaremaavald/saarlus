---
layout: story-page
title: Turdus musicus
description: Ma tundsin loodust kui looma, kelle liha aurab kausis, koos tapaeelse kisaga mu kõrvus.
author: Debora Vaarandi
origin: "“Turdus musicus” (1962), kogu “Debora Vaarandi. Tähine laotus tantsib”, koostaja Mall Jõgi, Tänapäev, 2007."
images: [
    {
        src: "debora-vaarandi-bioloogiaopetajale.webp"
    }
]
tags: [ Saaremaa ]
genre: [ luule, kiri ]
person: [ Debora, lind ]
---

<!-- # {{$doc.title}} -->

Oma bioloogiaõpetajale

Ma tundsin loodust kui torkivat kõrrepõldu, \
kust saadi must magus leib. \
Kui looma, kelle liha aurab kausis, \
koos tapaeelse kisaga mu kõrvus. \
kui vikati all kiunuvat soomätta heina. \
Kui pakast, mis hammustab mu pöidlaid. \
Kui puudusepiitsa, mis surub mind põlvili \
kartulivagude mutta.

Vähe, üsna vähe tundsin veel raamatuinimesi, \
nende rabelemisi iseendaga, \
viljatuid mõttekujutusi, \
jumalasoni, \
mis lõhestasid vaimu ja halvasid käsi. \
Kuid see varitses.

Siis asetasid sina, tark õpetaja, \
minu jaoks ühte maailmapilti, jumalusse ja \
igavikku \
mammutiluud, putukasilma ja liiliaõie, \
unenäod, mis voolasid mu ihusügavikust \
nagu laava, \
kalade ränded ja luuletuse sünnivaeva, \
šimpansi rauganäo ja taevalaotuse täheraamatu.

Ja südame, \
tiksumas minus kui pahaendeline toonesepp \
vahel. \
Ja vahel kohisemas kui merede meri. \
Ja kõik see oli kombatav \
ja kompamist ootav, \
Kare, põletav, valutegevalt suur.

Ja kõik see oli särav \
nagu vainurästa vilistus \
surnuaiamuru ja lehtivate tammede kohal, \
keda nüüdsest pidasin oma vendadeks.

Olin noor ja võisin kõike seda libistada \
üle huulte, \
sosistades: vainurästas, *Turdus turdus musicus…*



<story-author :author="author" :origin="origin"></story-author>

<details-wrapper summary="Mis mõtted tekkisid?">

- Siin loeb **Debora Vaarandi** ise ülal toodud luuletuse: https://arhiiv.err.ee/audio/vaata/teile-luulesobrad-debora-vaarandi-esitab-oma-luulet
- Mida sina ütleksid oma bioloogia- või muu aine õpetajale, kes on su maailmapilti avardanud?
- Kes on olnud sinu jaoks olulised inimesed, kellelt oled õppinud? Mida nad on sulle õpetanud? Millal, kuidas?

</details-wrapper>


<details-wrapper summary="Allikad" class="text-sm" icon="icon-park-outline:document-folder">

- Luuletus: **Debora Vaarandi** “Turdus musicus” (1962), kogu “Debora Vaarandi. Tähine laotus tantsib”, koostaja Mall Jõgi, Tänapäev, 2007.
- Debora Vaarandi elu ja loomingu kohta saab lugeda siit: https://sirp.ee/s1-artiklid/varia/debora-vaarandi-1-x-1916-28-iv-2007/
- Foto: **Merit Karise**; heinamaa, kui Tuule tänavalt minna läbi **Ülo Roosi** dendraariumi

</details-wrapper>