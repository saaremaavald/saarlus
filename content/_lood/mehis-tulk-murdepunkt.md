---
layout: story-page
title: Murdepunkt
description: "Täis muistsete tapluste tuikavaid arme üks murdepunkt sügaval peidus me sees"
author: Mehis Tulk
images: [
    {
        src: "mehis-tulk-murdepunkt.webp"
    }
]
origin: "“Murdepunkt”, Saare maakonna tantsupidu “Teel”, 2022"
tags: [ ujuma, uppuma ]
genre: [ luule ]
person: [ Mehis T. ]
---

<!-- # {{$doc.title}} -->


Täis muistsete tapluste tuikavaid arme \
üks murdepunkt sügaval peidus me sees, \
ei unusta iialgi aegasid karme \
see jonni ja uhkuse vägev süntees.

Me huultel ja keelel on teistmoodi paine, \
neil ujuvad pooliku loogaga õ-d \
ja ütlused voogavad suus nagu laine, \
kus upuvad ainsama täpiga ö-d.

See murdepunkt sünnitab salajast iha, \
aa'b kadedad küüntega kraapima, \
kuid jäägu või nõdraks me meeled ja liha – \
ei, murda nad seda punkti ei saa!



<story-author :author="author" :origin="origin"></story-author>

**Mehis Tulk** (sündinud 1967 Kuressaares) on töötanud alates 1990. aastast ajakirjanikuna teles, raadios ja kirjutavas meedias. Alguses kajastas majandus- ja poliitikateemasid, 2016. aastast keskendus rohkem kultuuri ja ajaloo valdkonnale. Kirjutanud näidendeid, luulet (2012 kogu "Nüüd. Enne. Pärast") ja avaldanud ajaloolise romaani "Maa ja taeva mõrsja I-II" (2017, 2018).


<details-wrapper summary="Mis mõtted tekkisid?">

- Kuidas sul saare keele rääkimisega lood on? Tartu Ülikoolis magistrikraadi kaitsnud **Enel Põld** käis Saaremaal salvestamas ja leidis, et aastakümnete jooksul toimunud murrete ühtlustumine on jätnud jälje ka Saaremaa noorte kõnepruuki: https://novaator.err.ee/965994/kas-saarlaste-konepruuk-naitab-toesti-haabumise-marke
- Siia saad sisestada oma kodukandi (kihelkonna) nime ja kuulata Eesti Keele Instituudi fonoteegist, kuidas su kodukandi murre kõlab: https://www.eki.ee/murded/fonoteek/index.php?leht=1&khk=P%25F6i&ava=1&fbclid=IwAR3D0ms-0iv3ouBlzjXzgFPDGThXlC1PHndc9ms1Gt7FWpy5ntTOxfeBR2M

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Luuletus: **Mehis Tulk** “Murdepunkt”, Saare maakonna tantsupidu “Teel”, 2022. 
- Foto: **Merit Karise**; fotol Mändjala rannaliiva loogad ja täpid

</details-wrapper>
