---
layout: story-page
title: Madis Vaher
description: "Kaugtöö moodustab 99% tööst, see on üks lahedamaid asju."
author: Merit Karise
images: [
    {
        src: "madis-vaher-too.webp"
    }
]
tags: [ Saaremaa, Tartu, Kuressaare, Portugal ]
genre: [ intervjuu ]
person: [ Madis ]
---

<!-- # {{$doc.title}} -->

**Mida sellest, mida oled koolides õppinud, täna oma töös kõige rohkem kasutad? Kas sa õpid praegu ka midagi?** \
Äkki mingeid kompositsoonireegleid ja selliseid asju (ametikoolist). Tartu Ülikooli semiootikast mõtlemisviise.

Tegelikult kõige rohkem olen õppinud õpetades, ja kooli-kolleegidelt. 

Viimasena on Udemy-s pooleli Node.js-i kursus.

**Mida sinu valdkonnas praegu lahedat on?** \
Olen poolvabakutseline ux/ui disainer ja front-end arendaja. Kaugtöö moodustab 99% tööst, see on ka üks lahedamaid asju - saan ise oma tööaja määrata.

Kontoris käin ikka enam-vähem üheksast kuueni, aga olen ikkagi iseenda peremees - mõnikord kui ei taha ärgata, siis ei ärka ka.

**Miks sa elad Saaremaal? Kui saaksid vabalt valida ja minna, kuhu tahad, kuhu siis elama läheksid?** \
Noh, see vist ongi see saarelisuse identiteet - mandril on kuidagi imelik elada, pole seda mere kaitsvat embust. Muidu tegelikult ikka vist inimeste pärast. 

Ja laiskusest ka - ei viitsi jälle kolida. Vahepeal võiks muidugi ära käia, olen sellele ka mõelnud. Portugal ja muud soojad maad on toredad (sest nad on soojad).

**Kui sa saaksid meie kõigi Saaremaal midagi napsust (päevapealt) muuta, siis mis see oleks?** \
Ma teeks nii, et oleks üks pubi/klubi moodi koht, kus kõik (olulised) linnainimesed koos käia saaks, nagu inglise või ameerika filmide väikelinnades on, et peale tööd lähed sinna ja ütled kõigile tere. Ja see koht võiks ka mitte päris stiilitu olla, ma kujutan ette, et midagi Genialistide sarnast või nii.

**Milline sa tahaksid, et Saaremaa oleks 10 aasta pärast?** \
Oh, veel üks koht kus soove avaldada. Kümne (ok, 20) aasta pärast võiks Saaremaast saada ökosaar, nagu kunagi Loomesuvilas jutuks tuli. 

Maksimumis ilma plastiku, autode ja lageraieta (mingid isesõitvad ökotransportöörid võiks olla:). Või vähemalt suund võiks olla sinnapoole, sest siis on looduskaitse-, liigirikkuse- ja öko-teema kindlasti veel olulisem kui praegu.

* * *

**Madis Vaher**: on sündinud Orissaares, elab Kuressaares. Vahelduva eduga Kuressaare ametikooli disainisuunas õpetaja (praegu mitte), Edukontoris pesitsev disainer, arendaja ja 3d-printija. \
Natuke seljakotitüüp ja õllehipi, vahel üritab asjalik ka olla.

<story-author :author="author"></story-author>

<details-wrapper summary="Mis mõtted tekkisid?">

- siia tulevad küsimused

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Küsimused: Merit Karise
- Foto: **Merit Karise**

</details-wrapper>
