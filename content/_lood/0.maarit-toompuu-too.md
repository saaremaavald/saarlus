---
layout: story-page
title: Maarit Toompuu
description: Maariti töö
author: Merit Karise
images: [
    {
        src: "mari-lepik-too.webp"
    }
]
tags: [ Saaremaa ]
genre: [ intervjuu, "minu saaremaa" ]
person: [ Maarit ]
---

<!-- # {{$doc.title}} -->

**Teie peres on väga äge, et su kaasa Arli on Saaremaa näärisokkude traditsiooni edasikandja ja sina oled innovaator, töötad välja uut toodet, millega laia maailma minna. Kuidas kõik see kokku kõlab, üheks mõttemaailmaks sulab, kus koos on Saaremaa  iidvana meeste sokukomme ja Saaremaa maapiirkonnast maailma vallutav noor ema-innovaator?** \
Ma tunnen, et me täiendame üksteist. Kus mina olen innovaatilin, võib tema olla traditsiooniline ja vastupidi. Aga meie innovaatilisus seisneb pigem selles, kuidas miski saaks olla parem, efektiivsem, sobilikum. Meile meeldivad traditsioonid ja tutvustame neid ka oma lastele, aga me kohandame neid kaasajale. Loome ka ise traditsioone.

**Kuidas tegutsed ettevõtjana Saaremaal, milline näeb välja su päev?** \
Olles hetkel lapsehoolduspuhkusel, läheb suur osa tähelepanust lapsele. Tema magamise ajal tegutsen ettevõtjana OÜ-s Kõnekindlus ning lisaks pakun kvaliteedijuhi teenust teisele innovaatilisele Saaremaa ettevõttele Öun Drinks, mille põhimõtted kattuvad minu omadega. Varem olingi põhikohaga kvaliteedijuhit Öun Drinks’is.

Õnneks elame digiajastul ja Eesti e-riigis ning väga palju saan teha veebis: kirjavahetus, koosolekutel osalemine, dokumentide jagamised, allkirjastamised jne. Kuid mina tegutsen ettevõtetes, mis toodavad käegakatsutavat toodet, seega ei saa kõike teha distantsilt. Kõnekindluse naised asuvad lisaks Saaremaale ka Tallinnas ja Tartus ning me jagame ülesandeid omavahel ka asukohapõhiselt. Kui vaja, sõidan kohale auto, bussi või lennukiga. Aga sünergia mõttes on füüsilised kokkusaamised ja üritused üliolulised!

Kõnekindluse ja toodete tutvustamiseks ning iseenda koolitamiseks otsime erinevaid võimalusi. 2022. aastal osalesime iduettevõtete kiirendis Ajujaht, jõudsime TOP 9 tiimi hulka ning meid valiti ka Challenger Diversity kiirendiprogrammi TOP 6 tiimi hulka.

[2022.] aastal oli meie toode Kõnevurr Eesti Disainiauhindade Bruno tööstusdisainilahenduse kategooria nominent ning sai Eesti Kvaliteediühingu Kvaliteediinnovatsiooni auhinna tervishoiu Innovatsiooni 2022 kategooria võitja.

Kokkuvõtteks: hea, kui on meeskond, kellega saab jagada ülesandeid. Siin kehtib vanasõna “Kui sa tahad minna kiiresti, mine üksi. Kui sa tahad jõuda kaugele, mine koos.”

Vaja on veel julget pealehakkamist ja õppimist, kuidas mugavalt tunda ebamugavustsoonis, siis ei ole asukoht takistuseks.

**Kui sa ja Arli saaksite meie kõigi Saaremaal midagi napsust (päevapealt) muuta, siis mis see oleks?** \
Maarit: Ma muudaksin seda, et sõit erinevate linnade vahel ei oleks nii aeganõudev. Lend Tallinnasse on väga mugav, kuid teatud päevadel on piletid välja müüdud ja ühepäevasel üritusel osalemine Tartus ei ole saarlasele ühepäevane ettevõtmine. \
Arli: Saaremaa võiks muutuda kalli tööjõu pakkujaks ja olla koduks suuremat lisandväärtust pakkuvatele ettevõtetele. Meil on vaja olulist muutust, et Saaremaa ei ääremaastuks, et koolid lõpetanud noored tahaksid Saaremaale tulla.

**Kui sul ja Arlil oleks võimalus vajutada nuppe ja tõmmata kange, et Saaremaad mingis suunas pika-ajaliselt arenema/liikuma kallutada, siis millises suunas?** \
Maarit: Ma pidurdaks Saaremaa muutumist Kuressaare-keskseks ehk linnastumist. Kuigi kogukondades on aktiivsed inimesed, kes korraldavad üritusi, loovad võimalusi, kuid vabatahtlikkus ei ole jätkusuutlik. \
Arli: Hetkel on moodne sõna rohepööre, võiksime siin olla teenäitajad. Mulle tundub, et saarlased, kes on üle keskmise kahe jalaga maa peal, oleksid õiged inimesed rohepöörde läbiviimises ja ka lauslollusest keeldudes.

**Milline võiks Saaremaa olla 10 aasta pärast?** \
Maarit: Ma loodan, et elu maal ei muutuks luksususeks ja oleks võimalik siin elada ja töötada ka 25 aasta pärast. \
Arli: Ma loodan, et Saaremaa on 10 aasta pärast häid võimalusi pakkuv, noorenev ja jätkuvalt turvaline saar.

**Kui sa saaksid midagi öelda, soovitada 17aastasele iseendale, siis mis see oleks?** \
Elus ei ole olulised hinded, vaid lai silmaring, avatud meel, suhtlemis- ja analüüsioskus, kohanemine. Ole julge, areng toimub vaid mugavustsoonist väljaspool, pane end proovile ja kui eksid, on see normaalne. Ja kui sa ei tea, mida sa tulevikus teha tahad, ole avatud, kannapöörded on lubatud. Sina ise vastutad oma elu ja valikute eest!

* * *

**Maarit Toompuu**

Maarit Toompuu: “Olen naine, abikaasa, ema ja ettevõtja. Sündinud ja kasvanud Tallinnas, 2010. aastal peale ülikooli lõpetamist kolisin saarlasest elukaaslasega Saaremaale. Olen Saaremaal töötanud toiduainetööstustes tehnoloogi ja kvaliteedijuhina. Hetkel olen lapsehoolduspuhkusel. Olen kaasasutaja ettevõttes Kõnekindlus, mis toodab koostöös spetsialistidega laste kõne arendamise mänge ja abivahendeid, ja pakun kvaliteedijuhtimisteenust.”


<story-author :author="author"></story-author>

<details-wrapper summary="Mis mõtted tekkisid?">

- siin

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Foto: **Merit Karise**

</details-wrapper>
