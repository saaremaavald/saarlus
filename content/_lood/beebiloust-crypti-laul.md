---
layout: story-page
title: Crypti laul
description: Tänavad me vanemad, nad kodu ja kool on ka.
author: Andrus Elbing (Beebilõust), saarlasest luuletaja ja räppar
images: [
    {
        src: "beebiloust-crypti-laul.webp"
    }
]
origin: "“Crypti laul”, kogu “Siin Beebilõust, tere! Häired pimelinna tänavalt (luuletusi 2004 - 2006)”, Epifanio, 2006."
tags: [Crypt, kool, Kuressaare]
genre: [ luule, muusika ]
person: [ Andrus E., Beebilõust, kits, ment, murre ]
---

<!-- # {{$doc.title}} -->

Tänavad me vanemad, \
nad kodu ja kool on ka. \
Cryptis me o'me paremad \
Siin õe, venna hool on ka.

Ei mingeid mänge enam, \
mängudest saand on kuriteod. \
Varastame, röövime üha enam, \
pimelinna tondilossides meil agulipeod.

Me ei karda varjusi ööpimeduses, \
me ise ööpimeduse varjud oleme. \
Kits põgeneb imestuses, \
mente appi karjub, kui me mööda agulit tuleme.

Sest kitsed on me vaenlased, mendid ka \
ja inimesed - meie vihkajad on nad. \
Kes pole meiega, pole kendid nad, \
meist endist saand vihkajad ka.

Hip hop on ainus armastus, \
illusioon, mis on mägedeni kõrguv \
kuid liiga hilja saabus vaimustus, \
pimelinnast meile juba saand on põrgu.

Kuid täna on taevatähed mo õed vennad, \
nad mo vanemad on ka \
Kui saabub tõehetk ja mulle helisevad hingekellad, \
siis nad mo luuleread ka.


<story-author :author="author" :origin="origin"></story-author>

<details-wrapper summary="Mis mõtted tekkisid?">

- Beebilõust “Mendid”: https://www.youtube.com/watch?v=eMM8e5hGXHk
- *“Tasapisi olen jõudnud äratundmisele, et maailm on selline nagu ta on ja et nii peabki olema. Varas varastab, mõrtsuk tapab, alkohoolik joob – asjad lihtsalt on niimoodi seatud. Meie ümber toimub Jumala mäng ja meie oleme vaid näitlejad selles. Hea ja halb kohtuvad ning sellest pingest juhtub kõik. Vahel harva, väga harva sünnivad aga imed. Ohtlik retsidivist, alkohoolik ja kogu Saaremaa hirm Andrus Elbing elas Tallinna Vanglas viieaastast karistust kandes üle vaimse ärkamise. Sünnipärase rütmiandega Elbing hakkas vanglas luuletama. See on tavaline, et pea iga vang kirjutab mõne luuletuse või teeb pliiatsijoonistuse, kuid Elbingu kirjutised torkasid oma ehedusega kohe silma. Ta mõtleb suurtes kujundites. Läbi tema suu kõneleb nägija, kes läbi vigade ja kannatuste on hakanud tunnetama elu kui igavest kulgemist, hinge lõpmatut eksistentsi ning seda, et oleme vaid ajutised külalised sellel võluval planeedil.”* Nii kirjutab arhitekt ja kunstnik **Vilen Künnapu** Beebilõusta esimese luulekogu eessõnas. Oled nõus, et asjad on maailmas nii seatud ja et oleme vaid näitlejad Jumala mängus? Kuidas põhjendad?

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Luuletus: **Andrus Elbing**, “Crypti laul”, kogu “Siin Beebilõust, tere! Häired pimelinna tänavalt (luuletusi 2004 - 2006)”, Epifanio, 2006.
- Lõik eessõnast Beebilõusta luulekogule “Siin Beebilõust..”: **Vilen Künnapu**, “Koht. Kujund. Energia. Valitud tekste 2001 - 2010”, Tallinn, 2010.
- Foto: **Merit Karise**; fotol Kuressaare Garnisoni tänav.

</details-wrapper>
