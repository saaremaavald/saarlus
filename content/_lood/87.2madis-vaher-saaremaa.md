---
layout: story-page
title: MAdis Vaher
description: "Kui on liiga ilus ilm, siis jäetakse muu homse varna ja minnakse diski."
author: Merit Karise
images: [
    {
        src: "madis-vaher-saaremaa.webp",
        bgPos: "100% 50%"
    }
]
tags: [ Saaremaa, Orissaare, Kuressaare, Illiku, Karujärv, Salme ]
genre: [ "minu saaremaa" ]
person: [ Madis, Oleg, Maila, Oliver, Andrus, Kristjan ]
---

<!-- # {{$doc.title}} -->

**Milline on sinu Saaremaa?** \
Praegu olen Edukontoris, vastan töötamise asemel sinu küsimustele (tegelt nüüd kodus juba). Üsna oluline koht, siin teen vahel ikka tööd ka, käin veebikoosolekutel ja 3d-prindin. 

Mõnikord on kohvinurgas jutuajamised, mõni teine kord läheb päris peoks (täna näiteks) (oli juba ära, legendaarne).

Paarikümne minuti pärast lähen teise, mõnes mõttes olulisemasse kohta - ametikooli. Peamiselt sööma. Samas vaatan ühtlasi, kas Sass on koolis - kui on, siis töllerdan natuke keraamikaklassis. 

Võib-olla lähen ütlen Mailale "tere" või midagi, võib-olla viitsin isegi teisele korrusele ronida uurima, et mis Nauka / Olla / Kika teevad ja millal diski minnakse.

Kui on liiga ilus ilm, siis jäetakse muud toimetused homse varna ja minnakse diski juba lõuna paiku. Diskiklubi "Mina & Oleg" kodurada on Musu, asjatundmatutele tuntud ka kui Musumänniku terviserada. 

Nädalavahetustel võetakse ette pikemad diskiretked Karujärvele, mõnikord ka Salmele burksi ja head rajahooldust nautima. Kui päeva veel on, siis Mänt otsa, lõdvestuseks. Olulised diskikohad.

PS: Õpilastelt palun küsida, millise 96. aastal välja antud plaadi nime Saaremaa kõige coolim diskiklubi parafraseerib.

“Madis Erinevates Kodudes” on ühe grupitsäti nimi, fenomen avaldub peamiselt peale reedesi naljamänge (Musus), hõlmab näiteks Männi 1te, Raja tn-i, Olla kuuri (Transvaalis) ja muidugi Kadaka 7-et. Olulised kodud.

Tegelikult Kuressaare kõige olulisem koht on muidugi loss ja lossihoov. Vanasti käis Kuressaares noor olemise, eriti Ametikooli kunstilist kujundamist õppides noor olemise juurde lossihoovis õlut joomine. Kui mätas sai kuivaks, siis eriti. Kui seltskonnaga sinna sattuda, tuleb alati kuulata Vennaskonna "Jumal kaitse kuningat", et õiget ajalootunnetust saavutada. 
Sinna juurde ka vallikraavi saared ja Savikoda (kunagine peopaik).

Oluline Vanematekodu Orissaares muidugi.

Olulised kohad Orissaares (noorus- ja lapsepõlvest) (suvalises järjekorras): 
- Illiku ja sadamakai, Suur Kivi - suve- ja ujumiskohad. Nüüd olulised festivalikohad.
- Kultuurimaja proovikas - oluline bändiproovikoht, kultuuriliselt oluline kui kõigi Ida-Saaremaa 2000ndate Suure Pungilaine bändide põhiproovikas.
- Linnu kivi, Linnu "mäe" otsas - oluline kokkusaamiskoht.
- Bussijaama tagune, staadioni puude tagune, garaažide tagune - salajased suitsetamis- jms-kohad.

**Kui sul oleks võimalus vajutada nuppe ja tõmmata kange, et Saaremaad mingis suunas pika-ajaliselt arenema/liikuma kallutada, siis millises suunas?** \
Täiesti omakasust lähtudes, pööraks kursi natuke tagasi sellelt (ametlikult välja öeldud) suunalt, et valla kogu aur ja pingutus läheb lastega perede heaolule, noored ja vallalised võivad oma õnne kuskilt mujalt otsida.

* * *

**Madis Vaher** on sündinud Orissaares, elab Kuressaares. Vahelduva eduga Kuressaare ametikooli disainisuunas õpetaja (praegu mitte), Edukontoris pesitsev disainer, arendaja ja 3d-printija. \
Natuke seljakotitüüp ja õllehipi, vahel üritab asjalik ka olla.

<story-author :author="author"></story-author>

<details-wrapper summary="Mis mõtted tekkisid?">

- siin

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Küsimused: Merit Karise, veebruar 2023.
- Foto: **Merit Karise**

</details-wrapper>
