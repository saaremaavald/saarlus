---
layout: story-page
title: Need kivid
description: Need kivid mind ajavad hulluks, kui palju vorme on neil!
author: Aira Kaal
images: [
    {
        src: "aira-kaal-need-kivid.webp"
    }
]
tags: [Aira Kaal]
genre: [luule]
person: [Aira]
---

<!-- # {{$doc.title}} -->

Need kivid mind ajavad hulluks, \
kui palju vorme on neil! \
Kui palju liikumist, pindu \
ja jõudu ja elamisindu. \
Kui palju taimi \
ja lõhnu, \
mis täidavad õhku! 

Uhkesti elab ja hingab see kivide riik. \
Siin kaljulohkudes kannutäis vett, \
seal väike vihmaveetiik \
peegeldab lillakaid nelke \
ja sajasarvelist sammalt, \
linnule juua annab...

Ja laulab ja laulab ja laulab \
see kaljude riik \
hommikust õhtuni \
oma kiviseid laule. \
Kirglikke, kumedaid, \
muutuva rütmiga, \
Kauneid…

Meenutan Saaremaad, \
kodusaart kauget, \
kus valge on paas \
ja kivid on kergemad… \
Kuid kivide kumedat laulu \
kuulatama \
küllap mind õpetand nad. 


:story-author{:author="author"}
<!-- <story-dictionary :terms="dictionary"></story-dictionary> -->

<details-wrapper summary="Mis mõtted tekkisid?">

- Aira Kaal kirjutas selle luuletuse oma Armeenia reisi muljete põhjal. Kas oled reisides võrrelnud teisi kohti või maid Saaremaaga? Mida ja kuidas?
- Mida on sulle Saaremaa õpetanud? Kui on?

</details-wrapper>


<details-wrapper summary="Allikad" class="text-sm" icon="icon-park-outline:document-folder">

- Luuletus: **Aira Kaal** “Need kivid” kogust “Üks tigu ilma majata”, Eesti Raamat, Tallinn, 1968
- Aira Kaalu elu ja loomingu kohta saab lugeda siit: https://kreutzwald.kirmus.ee/et/lisamaterjalid/ajatelje_materjalid?item_id=371&table=Persons
- Foto: **Merit Karise**

</details-wrapper>