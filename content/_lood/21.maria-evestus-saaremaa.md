---
layout: story-page
title: Maria Evestus
description: "Et oleks jaksu olla avatumad, paindlikumad ja kaasamõtlevamad loomeprojektide osas."
author: Merit Karise
images: [
    {
        src: "maria-evestus-saaremaa.webp"
    }
]
tags: [ Saaremaa, Kuressaare, Tartu, Järve, Kudjape, Leisi ]
genre: [ "minu saaremaa", kunst ]
person: [ Maria, loss ]
---

<!-- # {{$doc.title}} -->

**Milline on sinu Saaremaa?** \
Minu Saaremaa on peamiselt Kuressaare. Võimas ja maaliline Kuressaare lossipark, mille kõrval üles kasvasin (Pargi 4) ja kus sai hiljem noorena palju hängitud. Kuressaare Ametikool, kus õppisin gümnaasiumiealisena ja peale Tartu Kõrgema Kunstikooli maaliosakonna lõpetamist kolm aastat üldkunstiaineid õpetasin. Sealne seltskond oli alati kirju ja muhe ja siiani soovitan seda kooli kõigile. Veel seostuvad  Saaremaaga suvised rattasõidud nii linnas kui maal (peamiselt Leisi piirkond). Kudjape surnuaed ja selle ümber olevad mändidevahelised terviserajad, mida olen palju avastanud nii jala, rattaga kui ka hobusel ratsutades (10-aastaselt kolisime perega linna äärde Kudjapele oma majja ja seal oli mul õnn aasta aega omada päris enda hobust, kellega sai igapäevaselt seiklemas käidud). Siiani proovin iga suvi mõnes privaatses metsarannas pika laisa suvepäeva veeta (Järve rand on lemmik, aga ka põhjarannikul on mõned head kohad).

**Kui sa saaksid meie kõigi Saaremaal midagi napsust (päevapealt) muuta, siis mis see oleks?** \
Minu (üsna erakliku ja eemaloleva) mätta otsast on Saaremaal kõik üldiselt väga hästi. Ainus, mis meenub, on see, kuidas mõned aastad tagasi üks tuim ja ebamõistlik vallaametnik mu ühe seinamaali kavandi viimasel hetkel pea peale ja sellega ka kihva keeras, seega kui üldse midagi, siis teeks nii, et avalikel haldajatel oleks edaspidi ikka jaksu olla avatumad, paindlikumad ja kaasamõtlevamad loomeprojektide osas.

* * *

**Maria Evestus** (sünd 1986, Kuressaare) lõpetas  2008. aastal Kuressaare Ametikoolis kunstilise kujundaja eriala, 2014. aastal Tartu Kõrgemas Kunstikoolis maali osakonna disainisuuna ning 2022. aastal Tartu Ülikooli kultuurikorralduse magistriõppe. Maria alustas karjääri maalikunstnikuna aastal 2010 ja tänaseks on ta Eestis korraldanud üle kahekümne isiknäituse ning osalenud enam kui neljakümnel ühisnäitusel Eestis ja Soomes. Maria Evestuse omapäraselt kihilist loomingut leidub mitmetes erakogudes Eestis, Soomes, Saksamaal ja Inglismaal. Maria töid näeb https://mariaevestus.com/.

<story-author :author="author"></story-author>

<details-wrapper summary="Mis mõtted tekkisid?">

- Milline on sinu Saaremaa?
- Kui oluline on sulle lossipark? Kui tihti käid seal ja mida teed?
- Millised on sinu lemmik-ujumiskohad?
- Millises Saaremaa elu valdkonnas on sinu arvates vaja avatust, paindlikkust ja suuremat kaasamõtlemist?

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Küsimused: Merit Karise, veebruar 2023.
- Foto: **Merit Karise**

</details-wrapper>
