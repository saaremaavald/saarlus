---
layout: story-page
title: Maria Evestus
description: Maria töö
author: Merit Karise
images: [
    {
        src: "mari-lepik-too.webp"
    }
]
tags: [ Saaremaa ]
genre: [ intervjuu, "minu saaremaa" ]
person: [ Maria ]
---

<!-- # {{$doc.title}} -->

**Mida sinu valdkonnas praegu lahedat toimub, millised tuuled puhuvad?** \
Elava (noore) kunsti oksjonid on viimase 10 aasta jooksul järjest populaarsemaks muutunud. Teine tore tähelepanek on, et üha enam kerkib igasse maanurka erinevaid kunstifarme, avatud ateljeesid, residentuuritalusid jms. Oluline ja huvitav Kunst liigub suurematest linnadest aina enam laiali ka mööda Eesti kauneid maakohti ja väikelinnu.

Vabakutseline maalikunstnik olla on kui pidev kummaline vabalangemine, igapäevane usaldusharjutus Universumiga. Mingeid garantiisid ei ole, võib minna 3 kuud enne kui mõne maali taas müün, tervisekindlustus puudub, säästu-game ja tugivõrgustik peab olema ülitugev. See nõuab palju isekust, iseteadlikkust ja julgust ja valmidust normaalsest tarbija-kodaniku elustiilist täielikult loobumiseks. Aga minu jaoks rõõm enese väljendamisest ja aastast aastasse enda muusade võlumaailma piiluvate maalikujuliste akende rajamine on liiga suur ja püha, et seda iial täiskohaga palgatöö “mugavuste” vastu vahetada.

**Kui saaksid vabalt valida ja minna, kuhu tahad, kuhu siis elama läheksid? Miks?** \
Soovin rajada maale oma metsatuka sisse maagilise piraadilossikese/kunstnikupesa. Tung oma kodu järele keset Eesti loodust on eluaeg olnud suur. See peab olema piisavalt omaette ja ülekasvanud okkalist loodust, kummalisi taieseid, varemeid ja salanurgakesi täis. Ehk sinna juurde ka väike residentuuritare või laste maalistuudio, aga peamiselt lihtsalt soovin ellu äratada seda müstilist iidset võlumetsa-maad, mida mu maalides tihti kohtab.  

**Kui sa saaksid meie kõigi Saaremaal midagi napsust (päevapealt) muuta, siis mis see oleks?** \
Minu (üsna erakliku ja eemaloleva) mätta otsast on Saaremaal kõik üldiselt väga hästi. Ainus, mis meenub, on see, kuidas mõned aastad tagasi üks tuim ja ebamõistlik vallaametnik mu ühe seinamaali kavandi viimasel hetkel pea peale ja sellega ka kihva keeras, seega kui üldse midagi, siis teeks nii, et avalikel haldajatel oleks edaspidi ikka jaksu olla avatumad, paindlikumad ja kaasamõtlevamad loomeprojektide osas.

**Milline sa tahaksid, et Saaremaa oleks 10 aasta pärast?** \
Soovin, et ka 10 ja 25 aasta pärast võrsuks Saaremaal hakkajaid noori vabameelseid kunstiinimesi, kes korraldaks unikaalseid üritusi ja aitaks kujundada Saaremaa avalikku ruumi ja kultuurielu julgelt ainulaadseks.

* * *

**Maria Evestus**

Maria Evestus (sünd 1986, Kuressaare) lõpetas  2008. aastal Kuressaare Ametikoolis kunstilise kujundaja eriala, 2014. aastal Tartu Kõrgemas Kunstikoolis maali osakonna disainisuuna ning 2022. aastal Tartu Ülikooli kultuurikorralduse magistriõppe. \
Maria alustas karjääri maalikunstnikuna aastal 2010 ja tänaseks on ta Eestis korraldanud üle kahekümne isiknäituse ning osalenud enam kui neljakümnel ühisnäitusel Eestis ja Soomes. \
Maria Evestuse omapäraselt kihilist loomingut leidub mitmetes erakogudes Eestis, Soomes, Saksamaal ja Inglismaal.

<story-author :author="author"></story-author>

<details-wrapper summary="Mis mõtted tekkisid?">

- siin

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Foto: **Merit Karise**

</details-wrapper>
