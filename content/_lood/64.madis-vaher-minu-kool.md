---
layout: story-page
title: Madis Vaher
description: "Ei taiband juba siis tutvuda inimestega, kes hiljem headeks sõpradeks said."
author: Merit Karise
images: [
    {
        src: "madis-vaher-yks-paev.webp"
    }
]
tags: [ Saaremaa, Kuressaare, Orissaare ]
genre: [ "minu kool" ]
person: [ Madis, Sander ]
---

<!-- # {{$doc.title}} -->

**Milline oli su Saaremaa 17aastaselt? Miks oli lahe (ja mitte-lahe) olla sinu ajal gümnaasiumiealine Kuressaares?** \
Saaremaa oli üsna lahe, ma arvan. Noh, üldiselt ka Eestis oli selline üleminekuaeg, elu oli üsna hea, aga polnud veel paika loksunud igasugu piirangud ja muud sellised normid. 

Eriti mingit sotsiaalmeediat ka ei olnud, inimesed ei olnud (vist) niivõrd polariseerunud. Punk polnud veel päris surnud, samas hakkas tulema selline boho-hipster-indie-värk, mis oli väga põnev.

Ebalahe oli võib-olla see, et ei taiband juba siis tutvuda inimestega, kes hiljem headeks sõpradeks said - elasime samas väikses linnas, aga kokku ei puutunud. Tagantjärgi tundub ebaloogiline.

Kõige elumuutvam sündmus oli 9aastaselt, kui onupojad kumbki kinkisid jõuludeks omalindistatud kassetid: Vennaskonna 96. aastal välja antud plaat ja Green Day Dookie vist.

Siis sai selgeks, et 1: muusika on tegelikult üks olulisemaid asju, ja 2: tahaks olla kuidagi erinev.

Teine sündmus oli vist see, kui tegin umbes sama vanalt igavusest arvutis perele jõulukaardi - sellise lakoonilise, umbes et keskel oli stiliseeritud lumehelves ja all Bank Gothic-us HÄID JÕULE. 

Bank Gothic oli siis moodne font (ei tea, kuidas ma seda tajusin). Vist jälle onupoeg Sander ütles, et kuule, see on ju päris lahe - siis sain aru, et disainivärk on see, millega tegeleda tahan.

* * *

**Madis Vaher**, sündinud Orissaares, elab Kuressaares. Vahelduva eduga Kuressaare ametikooli disainisuunas õpetaja (praegu mitte), Edukontoris pesitsev disainer, arendaja ja 3d-printija. \
Natuke seljakotitüüp ja õllehipi, vahel üritab asjalik ka olla.

<story-author :author="author"></story-author>

<details-wrapper summary="Mis mõtted tekkisid?">

- Miks on sinu arvates lahe olla praegu gümnaasiumiealine Kuressaares? Ja miks ei ole lahe?
- Kui tagasi vaatad, mida nimetaksid oma elu muutvate sündmustena?
- Mis on parimad, olulisemad kingitused, mis sa oled saanud? Miks on need sulle olulised olnud?
- Madisele sai selgeks, et muusika on üks olulisemaid asju ja et tahaks olla kuidagi erinev. Mis on sulle selgeks saanud?
- Mida on keegi sinu juures kiitnud, lahedaks nimetanud?

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Küsimused: Merit Karise
- Foto: **Merit Karise**

</details-wrapper>
