---
layout: story-page
title: Mõtisklus
description: Vaadates merele, jääb mo seljataha läbikäidud tee rannalapsest tänavakaagiks.
author: Andrus Elbing (Beebilõust), saarlasest luuletaja ja räppar
images: [
    {
        src: "beebiloust-motisklus.webp"
    }
]
origin: "“Mõtisklus”, kogu “Siin Beebilõust, tere! Häired pimelinna tänavalt (luuletusi 2004 - 2006)”, Epifanio, 2006."
tags: [ vaatama, meenuma, särama, seisma, peksma ]
genre: [ luule ]
person: [ Andrus E., Beebilõust ]
---

<!-- # {{$doc.title}} -->

Vaatan merele, \
seljataga maailma mured ja mo elu. \
Vaadates merele, \
jääb mo seljataha näpuga näitajate sosinate melu \
ja mulle meenub kodusaar, \
kuid mitte pimelinna hämarad tänavad, \
vaid meenub sünnikodu ja vanaema mereäärsed karjamaad \
Reisilaevade tuled, mis merelt säravad, \
meenutavad öises meres tormivarju otsivate traalide tulesid \
meenutavad aegu, \
mil ma ei osanud tunda veel erilisi muresid. \
kuid siiski vaadates merele, \
meenub mulle mo viinasurma läinud isa, \
ka võõras vanaisa, kes oli alati purjus, \
lõputute kodusõdade kisa, mäletan, \
mo heatahtlikus südames kasvas kurjus \
ja põgenemisplaan, mis viis otse keset pimelinna tänavate möllu. \
Vaadates merele, meenutan kangelasi, \
Piretit ja Suurt Tõllu. \
Ma seisan silmitsi julma reaalsusega, \
seljataga kambriukse login. \
Vaadates merele, \
meenub varahommikuste kalameeste kakuaamide podin \
ja ööpäevaringselt töötav kalatööstus. \
Vaatan merele, \
seljataga röövitud mees, \
ja veriseks pekstud lõustad, kõik, kes langesid mo saagiks, \
Vaadates merele, \
jääb mo seljataha läbikäidud tee \
rannalapsest tänavakaagiks.


<story-author :author="author" :origin="origin"></story-author>


<details-wrapper summary="Mis mõtted tekkisid?">

- Filmi peategelane, 28-aastane Saaremaalt pärit **Andrus Elbing** aka **Beebilõust**, on mees nagu getofilmist. Tema selja taga on raske teekond "rannalapsest tänavakaagiks". Vaatamata oma karmile minevikule on Elbing harvakohatava sisemise põlemisega luuletaja ja räppar (ETV 2009): https://arhiiv.err.ee/video/vaata/eesti-lood-beebiloust
- Mis sulle meenub vaadates merele?

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Luuletus: **Andrus Elbing**, “Mõtisklus”, kogu “Siin Beebilõust, tere! Häired pimelinna tänavalt (luuletusi 2004 - 2006)”, Epifanio, 2006.
- Foto: **Merit Karise**; fotol Mändjala rand

</details-wrapper>
