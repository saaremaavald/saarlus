---
layout: story-page
title: Maria Evestus
description: "Linnavalitsuse katusel sai Jürka äri burgereid söömas käidud."
author: Merit Karise
images: [
    {
        src: "maria-evestus-yks-paev.webp"
    }
]
tags: [ Kuressaare ]
genre: [ "minu kool", kunst ]
person: [ Maria ]
---

<!-- # {{$doc.title}} -->

**Milline oli su Kuressaare koolielu 17aastaselt?** \
Käisin siis teist aastat I kunstilise kuundaja kursust KAKis (olin üldaine võlgnevuse pärast istuma jäänud). Oli tore kunstikoolielu, mis koosnes peamiselt elavast seltsielust teiste sarnaste noortega. Põhilised kooskäimiskohad olid suviti park ja rand ning aastaringselt mahajäetud majad (nelikaare kiriku vastas olev mingi suur vana sõjaväehoone ehk “ghetto”, vana teenindusmaja ehk “squat” ning vana leivakombinaat). Veel üks meeliskoht oli südalinnas asuv linnavalitsuse katus, kus sai regulaarselt Jürka ärist ostetud burgereid söömas käidud kooli lõunapausi ajal. Oli lahe.

Väga olulist mõju on avaldanud mulle mu isa (šamanistlike kalduvustega eluaegne vabakutseline kunstnik ja lindprii) ja vend (kirglik alternatiivkultuuride huviline ja edaspidi ka ambitsioonikas rokkmuusik). 

Kõige tähtsam teadlik samm mu kujunemisel oli vast see, et tulin peale 9. klassi Saaremaa Ühisgümnaasiumist ära (kus mind oli aastaid kiusatud “normaalsete” klassikaaslaste poolt) ja leidsin oma standardite järgi mõistliku seltskonna Kuressaare Ametikoolist, kellega koos lahedaid asju ja unistusi välja mõelda.

**Milline sa tahaksid, et Saaremaa oleks 10 aasta pärast?** \
Soovin, et ka 10 ja 25 aasta pärast võrsuks Saaremaal hakkajaid noori vabameelseid kunstiinimesi, kes korraldaks unikaalseid üritusi ja aitaks kujundada Saaremaa avalikku ruumi ja kultuurielu julgelt ainulaadseks.

* * *

**Maria Evestus** (sünd 1986, Kuressaare) lõpetas 2008. aastal Kuressaare Ametikoolis kunstilise kujundaja eriala, 2014. aastal Tartu Kõrgemas Kunstikoolis maali osakonna disainisuuna ning 2022. aastal Tartu Ülikooli kultuurikorralduse magistriõppe. \
Maria alustas karjääri maalikunstnikuna aastal 2010 ja tänaseks on ta Eestis korraldanud üle kahekümne isiknäituse ning osalenud enam kui neljakümnel ühisnäitusel Eestis ja Soomes. \
Maria Evestuse omapäraselt kihilist loomingut leidub mitmetes erakogudes Eestis, Soomes, Saksamaal ja Inglismaal. Maria töid näeb https://mariaevestus.com/.

<story-author :author="author"></story-author>

<details-wrapper summary="Mis mõtted tekkisid?">

- Mida arvad Maria nimetatud kokkusaamiskohtadest kooliajal? Kas mõni koht kattub sinu omaga? 
- Kuidas ja millega on sind mõjutanud sinu lähedased?
- Mis on olnud seni kõige tähtsam tehtud või tegemata jäetud samm sinu kujunemisel? 
- Kuidas on lood sinu teada Saaremaa koolides kiusamisega? Miks kiusatakse? Kuidas võib see kiusatavaid mõjutada? Kuidas oled ise kiusamisega kokku puutunud: kiusanud, olnud kiusatud või kaitsnud kiusatavat?
- Kui oluline on sulle, milline on Saaremaa avalik ruum? Kuidas osaled Saaremaa kultuurielus? 

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Küsimused: Merit Karise, veebruar 2023.
- Foto: **Merit Karise**

</details-wrapper>
