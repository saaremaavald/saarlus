---
layout: story-page
title: Maria Evestus
description: "Rõõm enese väljendamisest on liiga suur ja püha, et seda iial täiskohaga palgatöö “mugavuste” vastu vahetada."
author: Merit Karise
images: [
    {
        src: "maria-evestus-too.webp"
    }
]
tags: [ Saaremaa ]
genre: [ intervjuu, kunst ]
person: [ Maria ]
---

<!-- # {{$doc.title}} -->

**Mida sinu valdkonnas praegu lahedat toimub, millised tuuled puhuvad?** \
Elava (noore) kunsti oksjonid on viimase 10 aasta jooksul järjest populaarsemaks muutunud. Teine tore tähelepanek on, et üha enam kerkib igasse maanurka erinevaid kunstifarme, avatud ateljeesid, residentuuritalusid jms. Oluline ja huvitav Kunst liigub suurematest linnadest aina enam laiali ka mööda Eesti kauneid maakohti ja väikelinnu.

Vabakutseline maalikunstnik olla on kui pidev kummaline vabalangemine, igapäevane usaldusharjutus Universumiga. Mingeid garantiisid ei ole, võib minna 3 kuud enne kui mõne maali taas müün, tervisekindlustus puudub, säästu-game ja tugivõrgustik peab olema ülitugev. See nõuab palju isekust, iseteadlikkust ja julgust ja valmidust normaalsest tarbija-kodaniku elustiilist täielikult loobumiseks. Aga minu jaoks rõõm enese väljendamisest ja aastast aastasse enda muusade võlumaailma piiluvate maalikujuliste akende rajamine on liiga suur ja püha, et seda iial täiskohaga palgatöö “mugavuste” vastu vahetada.

**Kui saaksid vabalt valida ja minna, kuhu tahad, kuhu siis elama läheksid? Miks?** \
Soovin rajada maale oma metsatuka sisse maagilise piraadilossikese/kunstnikupesa. Tung oma kodu järele keset Eesti loodust on eluaeg olnud suur. See peab olema piisavalt omaette ja ülekasvanud okkalist loodust, kummalisi taieseid, varemeid ja salanurgakesi täis. Ehk sinna juurde ka väike residentuuritare või laste maalistuudio, aga peamiselt lihtsalt soovin ellu äratada seda müstilist iidset võlumetsa-maad, mida mu maalides tihti kohtab.  

* * *

**Maria Evestus**

Maria Evestus (sünd 1986, Kuressaare) lõpetas  2008. aastal Kuressaare Ametikoolis kunstilise kujundaja eriala, 2014. aastal Tartu Kõrgemas Kunstikoolis maali osakonna disainisuuna ning 2022. aastal Tartu Ülikooli kultuurikorralduse magistriõppe. \
Maria alustas karjääri maalikunstnikuna aastal 2010 ja tänaseks on ta Eestis korraldanud üle kahekümne isiknäituse ning osalenud enam kui neljakümnel ühisnäitusel Eestis ja Soomes. \
Maria Evestuse omapäraselt kihilist loomingut leidub mitmetes erakogudes Eestis, Soomes, Saksamaal ja Inglismaal.

<story-author :author="author"></story-author>

<details-wrapper summary="Mis mõtted tekkisid?">

- Kas sa kujutad end ette töötamas vabakutselisena? Kas oled nõus selle nimel, et teha, mida hing ihaldab, loobuma normaalsest tarbija-kodaniku elustiilist osaliselt või täielikult? Kui suures osas vajaksid stabiilsust ja kui suur võiks olla muudest tingimustest sõltuv osa?
- Kui sina looksid lisaks oma kodule mingi "pesa" mõne töö, huviala või hobiga tegelemiseks, siis mille jaoks, milline see oleks ja kus asuks?

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Küsimused: Merit Karise, veebruar 2023.
- Foto: **Merit Karise**

</details-wrapper>
