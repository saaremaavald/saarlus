---
layout: story-page
title: Kohtu tänava vares
description: mõtles kohtu tänava hakk pealkirjaga vares
author: Ene Kallas (Krafinna)
images: [
    {
        src: "ene-kallas-kohtu-vares.webp"
    }
]
origin: "kogu «Kohtu tänava vares» (lk 21), kirjastus Jumalikud Ilmutused, 2016."
tags: [ Kuressaare]
genre: [ luule ]
person: [ Ene, Krafinna, hakk, Ants ]
---

<!-- # {{$doc.title}} -->

Olla hakk \
või mitte olla

mis oleks parem \
kas surra lõuendil või \
poseerida jõulu- \
hanena \
ja millist tormi \
see urrima talv \
nüüd meile saba- \
sulgedesse \
paiskab

mõtles kohtu tänava \
hakk pealkirjaga \
vares

ühel ants varese \
maalimata maalil


<story-author :author="author" :origin="origin"></story-author>

**Ene Kallas (Krafinna)**, sündinud Kuressaares 1973. aastal, on Eesti luuletaja, lühitekstide autor ja ajakirjanik. Avaldanud eri kirjastuste alt neli luulekogu (JI ja Gururaamat), mitmed luuletused on leidnud tee eri temaatilistesse kogudesse (nt «Armastuse planeet. 21. sajandi eesti luulet» ja «Elavate surnute antoloogia»), proosatekstid on ilmunud eri kogumikes (nt «Eestid, mida ei olnud» ja «Läbi valu ja vaeva») ja veebiajakirjas Reaktor. Kuulub Eesti Kirjanike Liitu ja Eesti Ulmeühingusse, töötas Oma Saares (praegune Saarte Hääl) ja Meie Maas, praegu on Postimehe toimetaja. Õppinud infoteadust ja teoloogiat Tartu Ülikoolis ning multimeedia kujundamist Kuressaare ametikoolis.


<details-wrapper summary="Mis mõtted tekkisid?">

- Kohtu tänav on paljude (kures)saarlaste arvates üks linna ilusamaid tänavaid, üks ehedamaid osi Kuressaare vanalinnast, kus on palju eriilmelisi maju eri ajastutest. Kui sa pole seda veel teinud, siis võiksid jalutada selle tänava otsast lõpuni läbi, ja vaadata, mille ja kelle huvitavaga sa seal kohtud. Muide, Kohtu tänav on nime saanud keskajal mööda seda kesklinnast kulgenud kohturongkäigu järgi, sest see oli lühim tee kesklinnast tavakohtu toimumispaigale Kellamäele pääsemiseks (Wikipedia andmeil). 
- Mis on sinu kohalik lemmiktänav? Miks see sulle meeldib?
- Kes on **Ants Vares**, näed siit ja veel teisi (kures)saarlasi, kes räägivad elust ja tööst 30 aastat tagasi: https://arhiiv.err.ee/video/vaata/pilt-kuressaare. Kui sinul tuleks teha saade kohalikest loomeinimestest, siis kelle saatesse valiksid ja miks?

</details-wrapper>

<details-wrapper summary="Allikad" class="text-sm" icon="icon-park-outline:document-folder">

- Luuletus: **Ene Kallas**, kogu «Kohtu tänava vares» (lk 21), kirjastus Jumalikud Ilmutused, 2016.
- Foto: **Merit Karise**; fotol Kohtu tänav varese või haki? Tasandilt.

</details-wrapper>
