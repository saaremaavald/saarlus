---
layout: story-page
title: Taust
description: "Saarluse kompass - saamislugu ja õigused"
images: [
    {
        imgpath: "images/",
        src: saarlus-bg.webp,
        height: "70vh",
        bgSize: "auto 250%"
    },
]
---

# {{$doc.title}}

Saarluse kursuse e-õppematerjali “Saarluse kompass” koostamise algatas ja tellis Saaremaa vallavalitsus: haridus- ja noorsootööosakonna juhataja **Urmas Treiel** ja üldharidusnõunik **Õilme Salumäe**. Õppematerjali koostas MTÜ Saaremaailm aastail 2021 - 2023: **Merit Karise** (pedagoogiline ja kujunduskontseptsioon, sisu ja ülesanded) ja **Oliver Maaker** (tehniline teostus). MTÜ Saaremaailm on varem loonud veebikogumiku “Sõit, sõit, sõit Sõrve poole” Saaremaa pärimusest, dokfilmi Saaremaa näärisokkudest, veebimängud Saaremaa rahvarõivastest ja Johannes Aaviku keeleuuendustööst. Saaremaa vallavalitsuse hariduse peaspetsialist **Kelly Erin-Uussaar** tegeles saarluse e-õppematerjali kasutusõigustega ja sõlmis vastavad kirjalikud kokkulepped.

Saarluse kursuse esmane sihtrühm on Saaremaa Gümnaasium, mille saarluse kursus koosneb “Saarluse kompassist” ning kogukonnaüritustest (ekskursioonid, töötoad ja külalisesinejatega kohtumised). Teisesed sihtrühmad on Orissaare gümnaasium, Saaremaa põhikoolide 3. astme ja Kuressaare ametikooli õpilased. 

“Saarluse kompassi” koostamist rahastasid Saaremaa vald ja Eesti Rahvakultuuri Keskus. 

Suur tänu kõigile, kes jõu ja nõuga “Saarluse kompassi” koostamist toetasid: Saarte Hääl, Meie Maa, Saaremaa Gümnaasium ja Saaremaa Muuseum, kasutatud materjalide autorid ja nende järglased ning paljud saarlased, saaremaalased, ulgusaarlased ja Saaremaa sõbrad.

#### Õigused

Õppematerjali autoriõigused kuuluvad Saaremaa vallavalitsusele.

Õppematerjali tasuta kasutamine on lubatud seaduses sätestatud juhtudel. Autori nõusolekuta ja autoritasu maksmiseta on lubatud teose avalik esitamine õppeasutustes vahetus õppeprotsessis nende asutuste õpetava personali ja õpilaste poolt ning tingimusel, et kuulajaskonna või vaatajaskonna moodustavad õpetav personal ja õpilased või teised isikud (lapsevanemad, eestkostjad, hooldajad jne), kes on otseselt seotud õppeasutusega, kus teost avalikult esitatakse. Õppematerjali kasutamine on lubatud tingimusel, et viidatakse algallikale.

Õppematerjali kasutamine ärilisel eesmärgil on ilma Saaremaa vallavalitsuse loata keelatud.